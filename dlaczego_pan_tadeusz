Dlaczego Pan Tadeusz
3
Jacek Kowalski
Jacek Kowalski
0
pwd. Daniel Iwanicki
https://www.youtube.com/watch?v=vZAHL6M0Pgw
#Historyczne;#Żywe
<a e a e
Niezmiennie, nieodmiennie, codziennie mnie wzrusza
a G F E
Dziewięć tysięcy wersów „Pana Tadeusza”
a G F E
Ich ogrom, ładność, blask i mrok łaskawie lśniące
a e a e
Spadają na mnie niczym gwiazdy spadające
C G C G
Przywykłem, przygnieciony ważką ich lekkością
C G C G
Mieszać nierzeczywistość ich z rzeczywistością
E a d E
Tak, iż mych zmysłów zestaw w rym się trwale wgryzł
E a d E a
Wzrok, dotyk, węch, smak, słuch i nawet szósty zmysł
<a e a e
Gdy w środku środka lokomocji, miasta środkiem
a G F E
Jadę, mam omam, żem jest het, za Nowogrodkiem
a G F E
Dzicz wkoło, ja wesoło wędruję przez chaszcze
a e a e
Wtem z chaszczy niedźwiedź straszny paszczą na mnie klaszcze
C G C G
Ubiwszy go, jem bigos, który się wyrabia
C G C G
Z kapusty, w której się uprzednio czołgał Hrabia
E a d E
Róg wpada w ucho, bigos w brzucho, wódka w krtań
E a d E a
Po wódce niczym mrówka biorę się do pań
<a e a e
Kto się w tych dań obfitość wwąchasz oraz wsłuchasz
a G F E
Pojmiesz, że Pan Mickiewicz zdolny to był kucharz
a G F E
Który, niezestawialne zestawiając smaczki
a e a e
Z polskich bebechów zrobił narodowe flaczki
C G C G
Zbigosił je i zbiesił, czyniąc sztuki osią
C G C G
Popieprzył Telimeną, polukrował Zosią
E a d E
Wydestylował ducha pszenno-żytnich strzech
E a d E a
I tak Robaka zalał, że zapiera dech
<a e a e
Lecz cóż ja - podczas naszych obcesowych czasów
a G F E
Żądz niskich, średnich płac i wysokich obcasów
a G F E
Gdy świat przebiera miarkę, zdążając do kreski
a e a e
Czuję się sam jak niedźwiedź głupi i litewski
C G C G
Lub jak szlachecka mucha gnuśna, eleacka
C G C G
Którą Wojskiego packa rozpłaszcza znienacka
E a d E
Lub jak otarta z wąsów Sędzi słona łza -
E a d E a
Szczęściem, wbrew pandemonium, „Pan Tadeusz” trwa